# CARAVANSERAI – Szabálykönyv

## 1.1 Bevezetés

A **Caravanserai** a Private Moon Studios által kiadott társasjáték.

* **Játékosok száma:** 2–4
* **Ajánlott kor:** 10+
* **Játékidő:** kb. 75 perc

## 1.2 A játék plotja

A karavánszeráj zárt terület, oda nem juthatnak be kívülről a helyi kereskedők, pedig szívesen vásárolnának a karavánok által szállított mesés portékából! Ezt használják ki az ott szolgáló szemfüles lovászfiúk (a játékosok), akiknek bejárása van a falak közé. Titokban, a saját zsebükre üzletelgetnek a megpihenő karavánokkal, majd a megszerzett árut némi haszonnal tovább értékesítik. A játékosok a szerény kezdő lehetőségeik ügyes kihasználásával igyekeznek minél több megbízást szerezni és teljesíteni. Az akciók kivitelezéséhez néha kölcsön felvételére is rászorulnak, így annak törlesztésére is figyelniük kell.

Aki a leghamarabb gyűjt össze 32 dirhemet, kiváltja a játék utolsó körét, de a győztes az lesz, aki végül a legnagyobb vagyonnal rendelkezik.

---

## 2. Játék célja

Karavánszerájban dolgozó lovászfiúkként igyekeztek az arra járó utazókkal üzletelni, csereberélni, hogy a szerény kezdő lehetőségeitek ügyes kihasználásával némi profitra tegyetek szert. Az akciók kivitelezéséhez néha kölcsön felvételére is szorultok majd, de szerencsére a helyi kereskedők kiszolgálása elegendő pénzt hoz ahhoz, hogy abból az adósság törlesztése után újabb befektetésekre is jusson.

Aki az eredményjelző táblán leghamarabb eléri a 32 dirhemet, kiváltja az utolsó fordulót, és ezáltal a játék végét.

---

## 3. Játékelemek

### 3.1 A játék tartozékai

* 1 játéktábla
* 1 eredményjelző tábla
* 4 személyes tábla
* 1 szökőkút és matricák
* 4 játékosfigura (4 színben)
* 4 vagyonjelző
* 4 hiteljelző
* 4 pénzjelző
* 24 limitkorong
* 4 dobókocka
* 20 karavánlapka
* 32 nagy megbízáskártya
* 16 kis megbízáskártya
* 32 képességkártya (2 pakliban)
* 4 játékossegédlet kártya
* 20 bronz árujelző
* 20 borostyán árujelző
* 15 ezüst árujelző
* 15 smaragd árujelző
* 12 arany árujelző
* 12 gyémánt árujelző
* 2 játékszabály

### 3.2 Kártyák

* **Képességkártya (32 db):** 2 pakliban (kék és lila hátlap). A türkiz hátlapú kártyák játék közben hatnak, a lila hátlapúak a játék végén.
* **Kis megbízáskártya (16 db):** piros hátlappal.
* **Nagy megbízáskártya (32 db):** sárga hátlappal.

### 3.3 Bábuk és jelölők

* 4 színben (narancs, zöld, kék, lila), minden játékosnak egy.
* 20 bronz árujelző
* 20 borostyán árujelző
* 15 ezüst árujelző
* 15 smaragd árujelző
* 12 arany árujelző
* 12 gyémánt árujelző

---

## 4. Előkészületek

### 4.1 Közös előkészületek

1. Tegyétek a játéktáblát és az eredményjelző táblát az asztal közepére.
2. A szökőkutat tegyétek a játéktábla közepére (első játéknál matricázzátok fel).
3. A 16 kis megbízáskártyát (piros hátlap) tegyétek képpel lefelé a déli kapura.
4. A képességkártyákat (16-16 db) válogassátok szét türkiz és lila pakliba, majd mindkettőből fordítsatok fel 5-5 lapot az északi kapunál.
5. A nagy megbízások (32 db) közül vegyétek ki a 11-es és 12-es értékű kártyákat. Keverés után véletlenszerűen tegyetek 1-1-et a négy sarokbástyára, a többit keverjétek vissza.
6. Tegyetek árujelölőket a standokra: 5-5 bronz és borostyán, 4-4 ezüst és smaragd, valamint 3-3 arany és gyémánt. A többi áru kerüljön a közös készletbe.
7. Keverjétek meg külön a karavánlapkák A és B pakliját. Helyezzetek 3-3 lapkát az A és B pihenőhelyekre, a lapkák 1-es száma az udvar felé nézzen. A maradék lapkák lefordítva kerüljenek a tábla mellé.

### 4.2 Egy játékos kezdőkészlete

1. Minden játékos válasszon színt, és vegye magához a személyes táblát, figurát, vagyonjelzőt, dobókockát, játékossegédletet, 6 szürke limitkorongot, 1 sárga pénzjelzőt, 1 piros hiteljelzőt, valamint 1 smaragd vagy ezüst árujelzőt.

   * A személyes táblán látható: nyersanyagértékek, 7 tárolórekesz, dobókocka ikon, pénz- és hitelsáv.
2. A figurát tegyétek valamelyik kapumezőre.
3. A vagyonjelzőt tegyétek az eredményjelző 0 mezőjére.
4. A dobókockát tegyétek a személyes táblán jelzett mezőre.
5. A 3-3 limitkorongot tegyétek a pénz- és hitelsávon a 4-es 5-ös és 6-os mezőkre.
6. A pénzjelző a pénzsáv 2-es mezőjére kerül (2 dirhemmel indultok).
7. A hiteljelző a hitelsáv 0 mezőjére kerül.
8. Az árujelzőt tegyétek a személyes tábla egyik tárolóhelyére.

> **Megjegyzés:** A játék elején a pénzsáv 4–6 mezőit szürke limitkorongok zárják le. 
> Így induláskor csak a 0–3 mező érhető el, tehát maximum 3 egységnyi pénz lehet egy játékosnál.
> A körödben bármikor növelheted a pénzsváod mértékét, ha beadsz a közös készletbe 1 bronzot vagy 1 borostyánt. Ilyenkor a soron következő, letakart mezőről vedd le a szürke korongot! Mindez nem számít akciónak!


Kockadobással döntsetek kezdőjátékost!

---

## 5. Játékmenet

### 5.1 Kör menete

#### 5.1.1 Mozgás (kötelező)

* 1–3 mezőt léphetsz bármilyen irányba.
* Nem léphetsz kétszer ugyanarra a mezőre vagy vissza a kiindulópontra.
* Egy mezőn több játékos is állhat.
* Másik játékos bábuja átugorható.
* Körönként egyszer dobókockával is mozoghatsz: dobsz, és legfeljebb annyit léphetsz.

#### 5.1.2 Akció (opcionális)

* A karavánszeráj minden mezőjéhez tartozik egy akció.
* Egy körben max. 2 akciót hajthatsz végre, mindig mozgás után.
* Nem minden tevékenység számít akciónak (pl. pénzsáv bővítése).

> **Megjegyzés:** Egyes képességkártyák felülírhatják a szabályokat.

### 5.2 Akciók

#### 5.2.1 Hitel felvétele

* Az érmekupaccal jelzett standnál vehetsz fel hitelt a hitelképességed mértékéig (szabad mezők száma a hitelsávon).
* Nem kötelező a teljes keretet kimeríteni.
* A hitel megbízások teljesítésével törleszthető.
* Hitelképesség nő, ha megbízást teljesítesz.
> **Megjegyzés:** A játék elején a hitelsáv 4–6 mezőit szürke limitkorongok zárják le. 
> Így induláskor csak a 0–3 mező érhető el, tehát maximum 3 egységnyi hitelt vehetsz fel. 
> Minden teljesített megbízás után levehetsz egy limitkorongot, ezzel növelve a hitelképességedet.


#### 5.2.2 Áru vásárlása

* A drágaköves és nemesfém standokon vásárolhatsz.
* Az árak a személyes táblán és a pavilonokon láthatók.
* Egy akcióban több árut is vehetsz, de a készlet csak utána frissül.

#### 5.2.3 Üzletelés

* A 6 pihenőhelyen a karavánlapkák ajánlatával kereskedhetsz.
* Beadott árukat a közös készletbe teszed, cserébe elveheted a megadott árukat.
* Egy akción belül többször is beválthatsz.
* A kapott áruk mindig 1 dirhemmel többet érnek, mint a beadottak.
* Akció végén fordítsd el a lapkát. A 3. forgatás után dobd el, és húzz újat.

#### 5.2.4 Áruk eladása

* Az udvar pavilonjain tetszőleges árut eladhatsz a feltüntetett árakon. Vásárlás itt nem lehetséges.

#### 5.2.5 Áruk cseréje

* Az adott pavilonban azonos értékű árukat cserélhetsz.

#### 5.2.6 Képességkártya / Szökőkút

* Az északi kapunál vásárolhatsz képességkártyát az árukért cserébe.
* Ugyanezen a mezőn elfordíthatod a szökőkutat 1 egységgel az óra járása szerint.
* Nem lehet két azonos típusú képességkártyád.

#### 5.2.7 Nagy megbízás teljesítése

* A bástyáknál a kártyán látható áruk befizetésével teljesítheted a nagy megbízást, és elveheted a kártyát.

#### 5.2.8 Kis megbízás felvétele

* A déli kapunál 2 kis megbízáskártyát húzol, 1-et megtartasz, 1-et visszateszel.
* Ha azonnal teljesíthető, a szökőkút iránya befolyásolja a bevételt.
* Ha később teljesíted, a szökőkút hatása nem érvényesül.
* Kis megbízást nem számít akciónak teljesíteni, de amíg van aktív, nem húzhatsz újat.

---

## 6. Megbízások teljesítése

* **6.0**: Szökőkút hatása (zöld +2, piros –1, szürke semmi).
* **6.1**: Vond le a hiteledet a bevételből.
* **6.2**: Töltsd fel a pénzsávodat a limitig.
* **6.3**: Maradék bevételt lépd le az eredményjelzőn.
* **6.4**: Vegyél le egy limitkorongot a hitelsávról (hitelképesség nő).
* **6.5**: Válassz képességkártyát. Az árukat a többiek kapják!
* **6.6**: Fordítsd el a szökőkutat.

> **Fontos!** Kis megbízásokból max. 3 lehet nálad az egész játék során!
> **Fontos!** A kis megbízásoknál a szökőkút csak akkor fejti ki a hatását, ha a kis megbízást azonnal teljesíteni tudod!
> **Fontos!** A nagy megbízások keretének színe számít a játék végi pontozásnál.
> **Fontos!** Egy nagy megbízás teljesítése után a megbízáskártyát vegye el a teljesítő játékos és a helyére húzzatok el újat a sárga hatlapú pakliból!

---

## 7. Játék vége

* Ha egy játékos eléri a 32 pontot, mindenki más még 1 kört kap.
* Végelszámolás:

  1. A pénzsávon maradt pénzből vond le az adósságot, a maradék pont.
  2. Add hozzá a lila képességkártyák pontjait.
  3. Szettbónusz a nagy megbízásokért:

     * 4 azonos vagy 4 különböző: +9 pont
     * 3 azonos vagy 3 különböző: +5 pont
     * 2 azonos: +2 pont
     * 2 különböző: nincs pont

> **Fontos:** Egy nagy megbízás csak egy szettbe számítható.

**Döntetlen esetén:** az nyer, akinek több áruja maradt. Ha egyenlő, az áruk értéke dönt. Ha még így is egyenlő, a győzelmen megosztoztok.

---

## Képességkártyák

|-------|-----------------|------------|------------|--------------------|
| Típus | Azonosító név | Képen látható elemek | Hatás | Megjegyzés | Ár / jutalom |
|-------|----------------|----------------------|--------|-------------|--------------|
| Türkiz | Dobókockás mozgás | Dobókocka 6-os oldallal, alatta sötétszürke bábu szaggatott nyíllal világosszürke bábu irányába | A játék során minden mozgásodhoz használhatsz dobókockát | – | 1 ezüst, 1 bronz |
| Türkiz | Újradobás | Dobókocka kör alakú nyilakkal, rajta "1x" felirat | Minden dobókocka-használatnál 1x újradobhatsz | – | 1 bronz, 1 ezüst |
| Türkiz | +1 lépés | "Max 3" áthúzva, "Max 4" alatt szaggatott nyíl mozgó bábuval | Mozgásaid során 3 helyett max. 4-et léphetsz | – | 2 ezüst |
| Türkiz | Extra bronz üzletelésnél | Karavánlapka alatt 1 bronzjelölő | Üzleteléskor felvehetsz még 1 bronzot a készletből | – | 2 smaragd |
| Türkiz | 3 kis megbízásból választhatsz | 3 kis megbízáskártya ikon, másodikon fekete felfelé nyíl | Kis megbízás felvételekor 2 helyett 3-ból választhatsz | – | 1 bronz, 1 borostyán |
| Türkiz | Áru-csere pavilon | 1 pavilon, 3 sor áru, köztük egymás felé mutató nyilak, felirat: "Max 2" | Körönként egyszer 2 árut elcserélhetsz a pavilon kínálata szerint | – | 1 smaragd, 1 ezüst |
| Türkiz | Áru-eladás pavilon | 1 pavilon, 3 sor áru, jobbra nyíl, pénzikon, számok (3,2,1), "Max 2" felirat | Körönként egyszer pénzzé tehetsz 2 árut a pavilon kínálata szerint | – | 1 smaragd, 1 bronz |
| Türkiz | Árkedvezményes áruvásárlás | Pénzváltó ikon, = jel, 1 áru, felirat: "max 2", felső sarokban ∞ szimbólum | Egy adott típusú áru 1 dirhemmel olcsóbb, max 2-szer használható | 6 különböző változat, játékosonként max 1 | 5 bronz |
| Türkiz | Nemesfémvásárlás bárhol | Bronz, ezüst, arany ikon fehér körben, alatta sátor ikon lefelé nyíllal, alattuk nemesfém ikonok / jellel | Vásárolhatsz nemesfémet bármelyik árusnál, ha van készleten | – | 1 ezüst, 1 bronz |
| Türkiz | Szökőkút forgatás | Megbízáskártya, mellette szökőkút ikon, kis körben nyilazott elforgatás ikon | Nagy megbízás előtt elforgathatod 1 egységgel a szökőkutat | – | 1 smaragd, 1 borostyán |
| Türkiz | Állandó +2 jutalom | Megbízáskártya, zöld felfelé mutató nyíl a Torony ikon felé | Nagy megbízásnál mindig a megbízás értéke +2 jutalmat kapod | – | 1 smaragd, 1 borostyán |
| Egyszer használható | Pénzfeltöltés | Sarokban: 1 bronz / 1 borostyán; középen: pénzsáv (4-5-6), piros nyilak, korongok; felirat: "+6 és pénzikon" | Leveszed az összes limitkorongot a pénzsávról, majd 6-ig feltöltöd pénzedet | Egyszer használható | 1 bronz, 1 borostyán |
| Egyszer használható | Hitel törlés | Sarokban: 1 bronz / 1 borostyán; középen: hitelsáv (4-5-6), piros nyilak | Leveszed az összes limitkorongot a hitelsávról.| Egyszer használható | 1 bronz, 1 borostyán |
| Lila | Nincs adósság a játék végén | Hitelsáv 4-es mezője, rajta egy piros X-szel. | A játék végén nem kell levonnod az adósságodat a pontjaidból | – | 2 borostyán |
| Lila | Dirhem az aktuális hitelképességért | A hitelsáv mezői, amelyen nincs szürke korong, rajta piros körrel, nyíllal egy pénzikonnal | A  játék végén annyi dirhemet kapsz, amennyi az aktuális hitelképességed (a szabad mezők száma a hitelsávodon) | – | 1 ezüst, 1 borostyán |
| Lila | Megmaradt dirhem kettőt ér | A pénzsáv, arany korong a 4-es mezőn, alatta 1 pénzikon = 2 pénzikon | A játék végén minden megmaradt dirhemed kettőt ér | – | 1 smaragd, 1 borostyán |
| Lila | Nagy megbízásonként 2 dirhem | 2 pénzikon "/" jel, megbízáskártya  | A játék végén minden teljesített nagy megbízásodért 2 dirhemet kapsz | – |  1 ezüst, 1 borostyán |
| Lila | Kis megbízásonként 2 dirhem | 2 pénzikon "/" jel, piros szegélyű megbízáskártya  | A játék végén minden teljesített kis megbízásodért 2 dirhemet kapsz | – | 1 smaragd, 1 borostyán |
| Lila | Ahány áru, annyi dirhem (két típus) | 1 pénzikon, "/" jel, 2 megbízáskártya az 1-iken ezüst jelölő | A játék végén 1 dirhemet ér a kártyán látható ikon (ezüst vagy smaragd) minden előfordulása a teljesített kis és nagy megbízáskártyáidon. | 2 típus, egyszerre csak egy lehet nálad! | 3 borostyán |
| Lila | Ahány áru, annyiszor 2 dirhem (két típus) | 2 pénzikon, "/" jel, 2 megbízáskártya az 1-iken arany jelölő | A játék végén 2 dirhemet ér a kártyán látható ikon (arany vagy gyémánt) minden előfordulása a teljesített kis és nagy megbízáskártyáidon. | 2 típus, egyszerre csak egy lehet nálad! | 1 ezüst, 1 smaragd |
| Lila | Ahány áru, annyi pénz | 2 kupac: 1 bronz/ezüst/arany, "/" jel, 1 smaragd/borostyán/gyémánt | A játék végén minden áru, ami a személyes tábládon maradt, 2 dirhem áron elszámolható az eredményjelző táblán. | - | 1 smaragd, 1 bronz |
| Lila | Ahány hitelkorong, annyi pénz | 1 aranyikon, "/" jel, szürke hitelkorong jelző piros X-szel áthúzva. | A játék végén minden, a személyes tábládról lekerült hitelkorong 1 dirhemet ér. | - | 2 borostyán |
| Lila | Ahányat dobsz, annyi pénz | 1 dobókocka, nyíllal mutat 1 aranyikonra. | A játék végén minden dobj a kockával, amennyit dobsz, annyi dirhemet kapsz. | - | 1 bronz, 1 borostyán |
| Lila | Húzz egy kis megbízást, megkapod az értéket dirhemben | 1 kézfej, amelyik húz egy lapot a pakliból, mellette egy piros szegélyű kártya. Alatta: aranyikon "/" jel, 2 | A játék végén húzz egy kis megbízást. A kapott érték felét megkapod dirhemben (felfelé kerekítve) | - | 1 smaragd, 1 bronz |
| Lila | Öt dirhem! | 5 és egy aranyikon | A játék végén 5 dirhem üti a markod.| - | 3 borostyán |

> **Fontos:** A türkiz kártyák játék közben, a lila kártyák a játék végén fejtik ki a hatásukat!
> **Megjegyzés:** Ha egy játékos nagy megbízás teljesítésekor a megadott kártyát választja, a kártya árát a többi játékos megkapja a közös készletből. Ha a közös készletből elfogy, akkor a standokról osszátok ki az árukat. Ha ott is elfogyna, akkor a készlet erejéig kapják meg a játékosok az árukat. 